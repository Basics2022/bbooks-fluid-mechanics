(fluid-mechanics:exact-solutions:ex05)=
# Exercise 6.5

::::{grid}
:gutter: 2

:::{grid-item-card} Exercise 6.5
:columns: 8

Un manometro a mercurio ($\rho_{hg} = 13610 \  kg/m^3$)
collega due prese di pressione posizionate a una distanza di $l = 2 \ 
m$ l'una dall'altra lungo un tubo orizzontale di diametro $2R = 5 \ cm$
 in cui scorre un fluido con densità $\rho_{f} = 950 \
kg/m^3$. Se la differenza fra le altezze dei peli liberi del 
liquido manometrico nelle due colonne
vale $\Delta h = 4 \ cm$ e la portata volumetrica che scorre nel tubo è 
$Q= 6\ m^3/s$,
quanto valgono la viscosità $\mu$ del fluido e lo sforzo a parete
$\tau_w$?

($\mu = 6.36\,10^{-5} \ kg/(m\, s)$,
$\tau_w = 31.05\, \mathbf{z}\ N/m^2$)

:::

:::{grid-item-card}
:columns: 4

![](../../fig/slnEsatte-poiseuille.png)

:::

::::

Semplificazione delle equazioni di NS in casi particolari. Soluzioni
esatte in coordinate cilindriche. Legge di Stevino.

Scrittura del contributo viscoso del vettore sforzo come:

$$\begin{aligned}
  \mathbf{s_n} & = \mathbb{S} \cdot \mathbf{\hat{n}} = \\
           & = \mu [\mathbf{\nabla} \mathbf{u} + \mathbf{\nabla}^T \mathbf{u}] \cdot \mathbf{\hat{n}} = \\
           & = \mu \left[ 2 (\mathbf{\hat{n}} \cdot \mathbf{\nabla} ) \mathbf{u} + \mathbf{\hat{n}} \times \mathbf{\nabla} \times \mathbf{u}  \right]
\end{aligned}$$

La geometria del problema suggerisce di utilizzare un sistema di
coordiante cilindriche.

-   Scrittura delle equazioni di NS in coordinate cilindriche

   $$\begin{cases}
    \rho \dfrac{\partial u_r}{\partial t}
    + \rho \left( \mathbf{u} \cdot \mathbf{\nabla}u_r - \dfrac{u_\theta^2}{r} \right)
    - \mu \left(\nabla^2 u_r 
       - \dfrac{u_r}{r^2} 
       - \dfrac{2}{r^2}\dfrac{\partial u_\theta}{\partial \theta} \right)  
       + \dfrac{\partial p}{\partial r} = f_r \\
    \rho \dfrac{\partial u_\theta}{\partial t}
    + \rho \left( \mathbf{u} \cdot \mathbf{\nabla} u_\theta + \dfrac{u_\theta u_r}{r} \right)
    - \mu \left(\nabla^2 u_\theta 
       - \dfrac{u_\theta}{r^2} 
       + \dfrac{2}{r^2}\dfrac{\partial u_r}{\partial \theta}  \right) 
    + \dfrac{1}{r} \dfrac{\partial p}{\partial \theta} = f_\theta\\
    \rho \dfrac{\partial u_z}{\partial t}
    + \rho \mathbf{u} \cdot \mathbf{\nabla} u_z
    - \mu \nabla^2 u_z
    + \dfrac{\partial p}{\partial z} = f_z \\ \\
    \dfrac{1}{r}\dfrac{\partial}{\partial r}\left( r u_r \right) 
    + \dfrac{1}{r}\dfrac{\partial u_\theta}{\partial \theta} 
    + \dfrac{\partial u_z}{\partial z} = 0
   \end{cases}$$

   con

   $$\begin{aligned}
      & \mathbf{a} \cdot \mathbf{\nabla} b = a_r \dfrac{\partial b}{\partial r} 
         + \dfrac{a_\theta}{r} \dfrac{\partial b}{\partial \theta}  
         + a_z \dfrac{\partial b}{\partial z} \\
      & \nabla^2 f = \dfrac{1}{r}\dfrac{\partial}{\partial r}
                          \left(r \dfrac{\partial f}{\partial r} \right) +
                   \dfrac{1}{r^2} \dfrac{\partial^2 f}{\partial \theta^2} + 
                   \dfrac{\partial^2 f}{\partial z^2} 
      \end{aligned}$$

-   Semplificazione delle equazioni di NS per il problema considerato.
    Vengono fatte le sequenti ipotesi:

    -   problema stazionario: $\dfrac{\partial}{\partial t} = 0$;

    -   direzione z omogenea (canale infinito in direzione z):
        $\dfrac{\partial u}{\partial z} = \dfrac{\partial v}{\partial z} = 0$;
        come discusso negli esercizi in geometria cartesiana, il termine
        $\dfrac{\partial P}{\partial z} = - G_P$ è costante e in
        generale diverso da zero.

    -   problema assialsimmetrico:
        $\dfrac{\partial}{\partial \theta} = 0$;

    -   no swirl: $u_{\theta} = 0$;

    -   dall'incomprimibilità e dalle condizioni al contorno a parete,
        segue che la componente radiale della velocità è identicamente
        nulla, $u_r = 0$;

    -   no forze di volume: $\mathbf{f} = 0$.

    Grazie alle ipotesi fatte, il campo di velocità assume la forma
    $\mathbf{u}(\mathbf{r}) = u(r) \mathbf{\hat{z}}$. La componente radiale e
    azimuthale dell'equazione della quantità di moto sono identicamente
    soddisfatte, mentre la componente lungo $z$ diventa

    $$\begin{cases}
         \mu \dfrac{1}{r} \dfrac{d}{dr}\left( r \dfrac{d}{dr} u(r)\right) = -G_P & r \in[0,R] \\
        u(0) = \text{valore finito}  \\ u(R) = 0
      \end{cases}$$

      dove la derivata ordinaria $\dfrac{d}{d r}$ è stata
    utilizzata al posto della derivta parziale, poichè la componente
    assiale della velocità dipende solamente dalla coordinata radiale,
    $u(r)$. Le condizioni al contorno garantiscono che il campo di
    velocità sia regolare nel dominio (in particolare che non esistano
    singolarità sull'asse) e che sia soddisfatta la condizione al
    contorno di adesione a parete.

-   Soluzione dell'equazione differenziale. Si integra due volte e si
    ottiene: 

    $$u(r) = -\dfrac{G_P}{4 \mu} r^2 + A \ln{r} + B$$ 

    Imponendo
    le condizioni al contorno, $A$ deve essere nullo per l'ipotesi di
    valore finito in $r=0$ ($\ln r \rightarrow -\infty$ quando
    $r \rightarrow 0$). Imponendo poi la condizione di adesione a parete
    per $r=R$, si ottiene:

    $$u(r) = -\dfrac{G_P}{4 \mu} (r^2 - R^2) \ .$$

-   Calcolo della portata: si integra la velocità sulla sezione
    circolare (**!**) del tubo. Questa relazione lega il gradiente di
    pressione $G_P$ alla portata $Q$ e al coefficiente di viscosità
    dimanica $\mu$,

    $$Q = \int_{\theta=0}^{2\pi} \int_{r=0}^{R} u(r) r dr d\theta = 
      2\pi \int_{r=0}^{R} u(r) r dr =
      \dfrac{\pi}{8}\dfrac{G_P R^4}{\mu} \ .$$

    La differenza di pressione tra i due punti A e B (separati da una
    distanza $l$) è quindi $P_B - P_A = -G_P l$.

-   Applicazione della legge di Stevino per ottenere il sistema
    risolvente:

    $$\begin{cases}
      P_1 = P_A + \rho_f g H_0 & \text{(Stevino tra 1 e A)} \\
      P_2 = P_B + \rho_f g (H_0-\Delta h) & \text{(Stevino tra 2 e B)} \\
      P_B = P_A - G_P l & \text{(relazione trovata dalla sln di NS)} \\
      P_2 = P_1 - \rho_{Hg} g \Delta h & \text{(Stevino tra 1 e 2)}
    \end{cases}$$

    Risolvendo il sistema, si trova che:

    $$G_P l = (\rho_{Hg} - \rho_f) g \Delta h$$

    Esplicitando il legame tra $G_P$ e $\mu$, si ottiene il risultato:

    $$\Rightarrow \quad \mu = \dfrac{\pi R^4}{8 Q l} (\rho_{Hg} - \rho_f) g \Delta h \quad \Rightarrow \quad \mu = 6.36 \cdot 10^{-5} \dfrac{kg}{m s}$$

-   Bisogna calcolare ora $\tau_w$,la componente parallela alla parete
    dello sforzo a parete. Usando l'espressione vettoriale della parte
    viscosa del vettore sforzo agente sul fluido (aiutandosi con le
    tabelle per le espressioni in coordinate cilindriche degli operatori
    differenziali) con $\mathbf{u} = u_z(r)\mathbf{\hat{z}}$ e
    $\mathbf{\hat{n}} = \mathbf{\hat{r}}$, si può scrivere

    $$\begin{aligned}
       \mathbf{s_n} & = \mu \left[ 2 (\mathbf{\hat{n}} \cdot \mathbf{\nabla} ) \mathbf{u} + \mathbf{\hat{n}} \times \mathbf{\nabla} \times \mathbf{u}  \right] = \\
                & = \mu \left[ 2 \dfrac{\partial u_z}{\partial r}\mathbf{\hat{z}} - \dfrac{\partial u_z}{\partial r} \mathbf{\hat{z}} \right] = \\
                & = \mu \dfrac{\partial u_z}{\partial r}\mathbf{\hat{z}} \ .
    \end{aligned}$$ 

    Ricordando che lo sforzo agente sulla parete è
    uguale e contrario a quello agente sul fluido e che lo sforzo dovuto
    alla pressione è normale alla parete,

    $$\begin{aligned}
       \tau_w & = - \mu \dfrac{\partial u_z}{\partial r}\bigg|_{r=R} = \\
              & = \dfrac{1}{2} G_P R \ .
    \end{aligned}$$ 

    Si ottiene quindi il valore, $\tau_w = 31.05 N/m^2$.

L'espressione dello sforzo tangenziale a parete
$\tau_w = - \mu \frac{\partial u_z}{\partial r}$ per la corrente di
Poiseuille in un tubo a sezione circolare è simile a quella ottenuta per
la corrente in un canale piano, in coordinate cartesiane,
$\tau_w = \mu \frac{\partial u}{\partial y}$. In questi due casi, la
componente tangenziale dello sforzo è proporzionale alla derivata in
direzione perpendicolare alla parete della componente di velocità
parallela alla parete. Questa **NON** è una formula generale per lo
sforzo tangenziale a parete, come sarà evidente nel caso della corrente
di Taylor-Couette.

Condizione necessaria di incipiente separazione
-----------------------------------------------

Un punto di incipiente separazione viene identificato dall'anullarsi
della derivata in direzione perpendicolare a parete della componente di
velocità parallela ad essa, con derivata seconda positiva. Si consideri
il problema bidimensionale su una superficie piana: viene scelto di
usare un sistema di riferimento cartesiano con l'asse $x$ parallelo alla
parete e diretto nel verso della corrente asintotica
$\bm{U} = U \bm{x}$, l'asse $y$ uscente dalla parete. La componente $x$
dell'equazione della quantità di moto è
$$u \dfrac{\partial u}{\partial x} +
  v \dfrac{\partial u}{\partial y} -
  \dfrac{1}{Re}\left[ \dfrac{\partial^2 u}{\partial x^2} +
                      \dfrac{\partial^2 u}{\partial y^2} \right] +
  \dfrac{\partial P}{\partial x} = 0$$ A parete i termini non lineari
sono nulli poichè la velocità è nulla per la condizione di adesione. La
derivata seconda in direzione $x$ è nulla poichè a parete la velocità è
sempre zero per ogni valore della coordinata $x$. Rimane quindi
$$\dfrac{\partial P}{\partial x} =
    \dfrac{1}{Re}\dfrac{\partial^2 u}{\partial y^2} > 0$$

  ------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
   Si assuma che il profilo di velocità $u(x,y)$ dello strato limite sulla superficie di un corpo sia approssimabile con la seguente legge $$u = \frac{(1-x)y}{1+y} + \frac{xy^2}{1+y^2},$$ dove $u$ è la velocità adimensionalizzata rispetto alla velocità esterna, $x$ è la coordinata adimensionale di parete localmente rettilinea e $y$ la coordinata adimensionale in direzione normale alla parete stessa. Determinare la coordinata $x_s$ del punto di separazione dello strato limite in questione.
  ------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------

Separazione.

$$\begin{aligned}
  \frac{\partial u}{\partial y} & = \frac{\partial}{\partial y} \displaystyle \left[
  \frac{(1-x)y}{1+y} + \frac{xy^2}{1+y^2} \right] = \\
  & = (1-x)\frac{1}{(1+y)^2} + x \frac{2y}{(1+y^2)^2}
\end{aligned}$$

Quando si impone la condizione di separazione
$\frac{\partial u}{\partial y}\big|_{y=0} = 0$, si ottiene $x_s = 1$.

![Linee di corrente e modulo della
velocità.](./fig/Ese75contour.eps){width="90%"}

![Campo di velocità e modulo della
velocità.](./fig/Ese75quiver.eps){width="90%"}

![Andamento della componente orizzontale $u(y)$ in diverse stazioni
x.](./fig/Ese75u.eps){width="90%"}

Se si ipotizza che il moto del fluido sia governato dalle equazioni di
Navier-Stokes per fluido incomprimibile (così facendo, si abbandonano le
ipotesi di non viscosità del fluido e irrotazionalità della corrente,
proprie dell'Aerodinamica; in realtà questo è già stato fatto nel testo
del problema, imponendo un profilo di velocità che soddisfa la
condizione di adesione a parete\...) è possibile ricostruire il campo di
velocità e di pressione. Utilizzando il vincolo di incomprimibilità e le
condizioni al contorno a parete ($y=0$), si può calcolare la componente
di velocità $v(x,y)$ perpendicolare alla parete
$$v(x,y) = - ln | 1 + y | + atan \ y$$ Utilizzando le equazioni
stazionarie di Navier-Stokes è possibile determinare il campo di
pressione $P(x,y)$. La pressione (a meno di costanti di integrazione) e
la derivata in direzione $x$ valutate a parete valgono $$\begin{cases}
  P(x,0) & = \dfrac{1}{Re} ( 2 x^2 - 2 x ) \\
  \dfrac{\partial P}{\partial x}(x,0) & = \dfrac{1}{Re} ( 4 x - 2 )
 \end{cases}$$ Si noti che nel punto di separazione $x_s=1$, la derivata
$\partial P/
 \partial x (x_s,0) = 2 / Re$ è positiva (come era logico attendersi,
per la condizione necessaria di incipiente separazione).

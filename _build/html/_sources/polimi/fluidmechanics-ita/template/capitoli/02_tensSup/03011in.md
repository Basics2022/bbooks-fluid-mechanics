Legge di Young-Laplace in 2D.
-----------------------------

Si scrive l'equilibrio dell'interfaccia e si proietta poi nella
direzione normale e tangente alla superficie. Per semplicità si
considera il caso in due dimensioni. Viene considerato il caso $\gamma$
non sia costante, ma vari lungo la superficie. La superficie,
nell'intorno di un punto, viene approssimata come in figura.

Si considera un elemento di superficie infinitesimo di dimensioni
$\Delta x$. Anche l'angolo $\Delta \theta$ è 'piccolo'
($\cos \Delta \theta \sim 1$, $\sin \Delta\theta \sim 
\Delta\theta$, la dimensione dell'elemento di superficie è
approssimabile con la sua proiezione su un piano normale a
$\bm{\hat{n}}$, \...). Con $R$ viene indicato il raggio di curvatura
della superficie.

Si scrive l'equilibrio.
$$\bm{t_a} \Delta x + \bm{t_b} \Delta x + \bm{\gamma} + \bm{\gamma + \Delta \gamma} = 0$$

Proiettando nelle direzioni normale e tangente alla superficie,

$$\begin{aligned}
  ( {t_a}_n + {t_b}_n )\Delta x + \gamma \sin \frac{\Delta\theta}{2}
      + (\gamma + \Delta \gamma) \sin \frac{\Delta\theta}{2} = 0 \\
  ( {t_a}_t + {t_b}_t )\Delta x - \gamma \cos \frac{\Delta\theta}{2}
      + (\gamma + \Delta \gamma) \cos\frac{\Delta \theta}{2} = 0
 \end{aligned}$$

Inserendo i valori approssimati di $\sin \Delta \theta$ e
$\cos \Delta \theta$, trascurando i termini di ordine superiore
($\Delta \gamma \Delta \theta$):

$$\begin{aligned}
  & ( {t_a}_n + {t_b}_n )\Delta x + 2 \gamma \frac{\Delta \theta}{2} = 0 \\
  & ( {t_a}_t + {t_b}_t )\Delta x + \Delta \gamma = 0
 \end{aligned}$$

Se si può confondere la coordinata che descrive la superficie con la
coordinata $x$, si può approssimare
$\Delta \gamma \sim \frac{\partial \gamma}{\partial x} \Delta x$. Usando
la relazione $\frac{\Delta x}{2} \sim R \frac{\Delta \theta}{2}$ e
semplificando l'elemento $\Delta x$:

$$\label{eqn:equil_young_laplace}
\begin{aligned}
 & ( {t_a}_n + {t_b}_n ) + \frac{\gamma}{R} = 0 \\
 & ( {t_a}_t + {t_b}_t ) + \frac{\partial \gamma}{\partial x} = 0
\end{aligned}$$

Nel caso in cui si consideri un problema di statica, lo sforzo **sul**
fluido è dovuto solo al contributo di pressione, che agisce in direzione
normale alla superficie: $\bm{t}_a = -P_a \bm{\hat{n}_a}$,
$\bm{t}_b = -P_b \bm{\hat{n}_b}$. Lo sforzo che il fluido esercita sulla
superficie di interfaccia è uguale in modulo e opposto in direzione. Le
due normali sono tra di loro opposte: si sceglie di definire la normale
$\bm{\hat{n}} = \bm{\hat{n}_a} = -\bm{\hat{n}_b}$. Di conseguenza, le
componenti degli sforzi agenti sulla superficie di interfaccia,
proiettati lungo $\bm{\hat{n}}$ e un versore tangente sono:
${{t_a}_n} = P_a$, ${{t_b}_n} = - P_b$, ${{t_a}_t} = 0$,
${{t_b}_n} = 0$. Se $\gamma$ è costante (la tensione superficiale può
avere gradienti non nulli a causa di gradienti di temperatura o di
concentrazione), l'equilibrio in direzione tangente è identicamente
soddisfatto.

$$P_a - P_b + \frac{\gamma}{R} = 0 \qquad 
  \Rightarrow  \qquad 
   P_b - P_a = \frac{\gamma}{R}$$

+:---------------------------------:+:---------------------------------:+
| *Estensione al caso 3D.* Per      | ![image](./fig/laplaceYoung2Ddim. |
| estendere la dimostrazione al     | eps){width="95%"}                 |
| caso 3D, nel quale la superficie  |                                   |
| è 2D, si procede in modo analogo  |                                   |
| a quanto fatto per il caso 2D con |                                   |
| superficie 1D. Va considerata la  |                                   |
| curvatura di una superficie e non |                                   |
| di una curva (esistono due raggi  |                                   |
| di curvatura\...); chi è          |                                   |
| interessato cerchi informazioni   |                                   |
| su "geometria differenziale", in  |                                   |
| particolare geometria             |                                   |
| differenziale delle superfici. Un |                                   |
| primo riferimento, è disponibile  |                                   |
| in rete seguendo il collegamento  |                                   |
| [Differential Geometry,           |                                   |
| Shiffrin](http://alpha.math.uga.e |                                   |
| du/~shifrin/ShifrinDiffGeo.pdf).  |                                   |
|                                   |                                   |
| La formula che si ottiene, nel    |                                   |
| caso statico con $\gamma$         |                                   |
| costante, è la seguente:          |                                   |
| $$p_b - p_a = \gamma \displaystyl |                                   |
| e\left( \frac{1}{R_1} + \frac{1}{ |                                   |
| R_2} \right) = 2 \gamma H$$       |                                   |
| dove con $H$ si è indicata la     |                                   |
| curvatura media. [Collegamento    |                                   |
| alle barchette che sfruttano la   |                                   |
| tensione superficiale come mezzo  |                                   |
| di                                |                                   |
| propulsione.](https://www.youtube |                                   |
| .com/watch?v=Oz54Auev9eU)         |                                   |
+-----------------------------------+-----------------------------------+

Si deve progettare un condotto che trasporti un fluido con densità
$\rho_1$ e viscosità $\mu_1$, di diametro $d_1$ e lunghezza $L_1$. Si
suppone che la rugosità della superficie interna del condotto possa
essere descritta interamente dall'altezza media $\epsilon_1$ delle
asperità. Il condotto deve garantire una portata massica $Q_1$. Viene
realizzato un modello in scala $\lambda = d_2 / d_1$ del condotto di
lunghezza $L_2$, nel quale viene fatto scorrere lo stesso fluido alle
stesse condizioni termodinamiche. Si chiede di determinare:

-   la finitura superficiale della superficie interna del modello, in
    termini di dimensione caratteristica della rugosità $\epsilon_2$;

-   la velocità media di prova $U_2$;

-   la differenza di pressione da imporre alle estremità del condotto al
    vero, conoscendo che la differenza di pressione $\Delta P_2$
    misurata in laboratorio.

Si supponga il fluido incomprimibile.

![image](./fig/pipe){width="100%"}

Teorema di Buckingham. Similitudine fluidodinamica.

Il problema è caratterizzato dal fluido utilizzato, dalla geometria del
condotto e dal gradiente di pressione necessario a garantire la portata
desiderata. Si può scrivere in maniera implicita
$$f\left( \dfrac{\Delta P}{\Delta x}, U, \rho, \mu, d, \epsilon \right) = 0$$
avendo scelto come grandezza fisica caratteristica del problema il
gradiente di pressione $\dfrac{\Delta P}{\Delta x}$ e non il salto di
pressione e la lunghezza del tubo prese indipendentemente. Il teorema di
Buckingham garantisce che il problema può essere caratterizzato da 3
numeri adimensionali (6 grandezze fisiche - 3 grandezze fondamentali
(M,L,T)). Se si scelgono $\rho$, $U$, $d$ come grandezze di riferimento,
si possono costruire i tre numeri adimensionali come
$$\pi_1 = \dfrac{\Delta P}{\Delta x} \dfrac{d}{\rho U^2} = f_D \qquad
   \pi_2 = \dfrac{\mu}{\rho U d} = 1/Re \qquad
   \pi_3 = \dfrac{\epsilon}{d} = \epsilon'
  \label{eqn:pi}$$ Il problema può essere quindi scritto in forma
implicita come: $$g(f_D,Re,\epsilon') = 0.$$ Esplicitando $f_D$:
$$f_D = h(Re,\epsilon') \qquad
  \dfrac{\Delta P}{\Delta x} = \dfrac{\rho U^2}{d} f_D(Re,\epsilon').$$
Affinchè sia verificata la similitudine fluidodinamica, ci deve essere
l'uguaglianza dei numeri di Reynolds $Re$ e delle rugosità
adimensionalizzate $\epsilon'$.

-   Dall'uguaglianza delle rugosità adimensionalizzate
    $$\epsilon'_1 = \epsilon'_2=:\epsilon' \quad \Rightarrow \quad \epsilon_2 = \epsilon_1 \dfrac{d_2}{d_1} = \lambda \epsilon_1.$$
    Per il modello è quindi necessaria una lavorazione che garantisca
    una finitura superficiale migliore rispetto al condotto al vero
    ($\lambda \le 1$).

-   La velocità media al vero $U_1$ viene ricavata grazie alla richiesta
    dellaportata desiderata.
    $$U_1 = \dfrac{Q}{\rho \frac{\pi}{4} d_1^2}$$ Per ottenere la
    similitudine fluidodinamica si impone l'uguaglianza dei numeri di
    Reynolds $$Re_1 = Re_2=:Re \quad \Rightarrow \quad U_2 = U_1
           \dfrac{\rho_1 d_1 \nu_2}{\rho_2 d_2 \nu_1} = U_1 \dfrac{d_1}{d_2}$$
    poichè la densità e la viscosità del fluido "di prova" sono le
    stesse di quelle del fluido "al vero".

-   Il rapporto tra la differenza di pressione $\Delta P_2$ misurata sul
    condotto modello e la lunghezza del condotto modello $L_2$ permette
    di stimare il gradiente di pressione
    $\dfrac{\Delta P}{\Delta x}\Big|_2 =
       \dfrac{\Delta P_2}{L_2}$. Sfruttando ancora una volta la
    similitudine fluidodinamica $$\begin{cases}
        \dfrac{\Delta P_2}{L_2} = \dfrac{\rho_2 U_2^2}{d_2} f_D(Re,\epsilon') \\
        \dfrac{\Delta P_1}{L_1} = \dfrac{\rho_1 U_1^2}{d_1} f_D(Re,\epsilon') \\
       \end{cases}
        \Rightarrow \Delta P_1 = \Delta P_2 \dfrac{\rho_1 U_1^2}{\rho_2 U_2^2}
         \dfrac{d_2}{d_1} \dfrac{L_1}{L_2}$$ Dall'uguaglianza delle
    densità $\rho_1/\rho_2 = 1$; dall'uguaglianza dei numeri di Reynolds
    (e delle densità e viscosità) $U_1^2/U_2^2 =
       d_2^2/d_1^2$. La formula può quindi essere semplificata
    $$\Delta P_1 = \Delta P_2 \dfrac{d^3_2}{d^3_1} \dfrac{L_1}{L_2} =
                      \Delta P_2 \lambda^3 \dfrac{L_1}{L_2}$$

#### Diagramma di Moody.

Il diagramma di Moody riporta il coefficiente $f_D$ in funzione del
numero di $Re$ e della rugosità del tubo. Si possono individuare due
regimi estremi del problema. Per "basse velocità" (o meglio, bassi
numeri di Reynolds), si può intuire che gli effetti della viscosità
prevalgano sugli effetti inerziali; inoltre, gli effetti della rugosità
sono minimi. Si può quindi pensare che il problema sia indipendente
dalla densità del fluido e dalla rugosità del tubo e descrivibile in
forma implicita come $$f_L (\Delta P / \Delta x, \mu, U, d) = 0$$ Si può
descrivere il problema solo con un numero adimensionale. Scegliendo
$\mu$, $U$, $d$ come grandezze di riferimento, si può scrivere
$$\pi_{1,L} = \dfrac{\Delta P}{\Delta x} \dfrac{d^2}{\mu U}$$ Il
problema può essere scritto in forma implicita $g_L(\pi_{1,L}) = 0$.
Poichè la funzione $g_L$ dipende solo dal coefficiente $\pi_{1,L}$, il
coefficiente $\pi_{1,L}$ deve essere costante. Il gradiente di pressione
può essere scritto
$$\dfrac{\Delta P}{\Delta x} = \pi_{1,L} \dfrac{\mu U}{d^2} = 
      \dfrac{\rho U^2}{d} f_D$$ avendo usato la definizione di $f_D$
introdotta nell'equazione ([\[eqn:pi\]](#eqn:pi){reference-type="ref"
reference="eqn:pi"}). É quindi possibile stimare l'andamento del
coefficiente $f_D$, per bassi numeri di Reynolds, invertendo l'equazione
precedente. Si scopre che il coefficiente $f_D$ è inversamente
proporzionale al numero di Reynolds.
$$f_D = \pi_{1,L} \dfrac{\mu}{\rho U d} = \pi_{1,L} \dfrac{1}{Re}$$. Per
bassi numeri di Reynolds, il parametro $f_D$ in funzione di $Re$ mostra
un andamento lineare in un diagramma con assi logaritmici, a conferma
della correttezza della stima appena svolta.

Si può ragionare in maniera analoga per il regime di moto estremo
opposto, dove gli effetti della viscosità sono trascurabili. Si scopre
che il coefficiente $f_D$ è funzione solo della rugosità adimensionale
$\epsilon$, mentre non dipende dal numero di Reynolds. Per alti numeri
di Reynolds, il parametro $f_D$ è descritto da curve che tendono a un
valore costante, che dipende dal valore della rugosità adimensionale
$\epsilon'$.

![image](./fig/MoodyChart.jpg){width="100%"}

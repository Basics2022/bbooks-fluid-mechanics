(fluid-mechanics:statics:ex-06)=
# Exercise 1.6

::::{grid}
:gutter: 2

:::{grid-item-card} Exercise 1.6
:columns: 8

Si consideri il manometro riportato in figura utilizzato per misurare la
differenza di pressione esistente fra due sezioni diverse di un condotto.
Determinare la differenza di pressione fra i punti $A$ e $B$ riportati
sul disegno sapendo che il liquido manometrico é acqua e ha
una densità di $998\ kg/m^3$, che il fluido che scorre all'interno 
del condotto é aria e ha una densità di $1.225\ kg/m^3$,
che $h_A = 1\ m$, che $h_B = 1.2\ m$, che $h_0= 0.1\ m$,
che $h_1 = 0.3\ m$ e che $h_2 = 0.7\ m$.

($p_B-p_A=-3913.75\ Pa$)

:::

:::{grid-item-card}
:columns: 4

![](../../fig/manometro.png)

:::

::::

**Concetti.** Legge di Stevino. Manometro. Venturi.

$$P_1 + \rho g h_1 = P_2 + \rho g h_2$$

**Svolgimento.** Si scrive la legge di Stevino tra i punti A e 1, 1 e 2, 2 e B:

$$\label{eqn:stevino:underdet}
\begin{cases}
  P_B + \rho_a g z_B = P_2 + \rho_a g z_2  \\
  P_1 + \rho g z_1 = P_2 + \rho g z_2   \\
  P_A + \rho_a g z_A = P_1 + \rho_a g z_1 \\
  \Delta P = P_B - P_A 
\end{cases}$$

Si risolve il sistema lineare (come più piace). Ad
esempio, partendo dalla terza e inserendo nella seconda e nella prima i
risultati trovati:

$$\begin{aligned}
 & P_1 = P_A + \rho_a g (z_A - z_1) \\
 & P_2 = P_A + \rho_a g (z_A - z_1) + \rho g (z_1 - z_2) \\
 & P_B = P_A + \rho_a g (z_A - z_1) + \rho g (z_1 - z_2) + \rho_a g (z_2 - z_B)
\end{aligned}$$

E quindi, portando $P_A$ a sinistra:

$$\Delta P = -(\rho - \rho_a) g ( z_2-z_1) - \rho_a g (z_B - z_A) = -3909.8 Pa$$

#### Osservazione.

Il sistema lineare
([\[eqn:stevino:underdet\]](#eqn:stevino:underdet){reference-type="ref"
reference="eqn:stevino:underdet"}) è sotto determinato (se esiste una
soluzione, ne esistono infinite), essendo un sistema lineare di 4
equazioni in 5 incognite, $P_1$, $P_2$, $P_A$, $P_B$, $\Delta P$. Il
sistema lineare può essere scritto usando il formalismo matriciale come
$\underline{\underline{A}}\,\underline{x} = \underline{b}$ con

$$\underline{\underline{A}} = 
\begin{bmatrix}
  0 &  1 &  0 & -1 &  0 \\
  0 &  0 & -1 &  1 &  0 \\
 -1 &  1 &  1 &  0 &  0 \\
  1 & -1 &  1 &  0 &  0 \\
\end{bmatrix} , \quad
 \underline{x} = \begin{bmatrix}
  P_A \\ P_B \\ P_1 \\ P_2 \\ \Delta P
\end{bmatrix} , \quad
 \underline{b} = \begin{bmatrix}
  \rho_a g (h_2-h_B) \\ \rho g (h_1-h_2) \\ \rho_a g (h_A-h_1) \\ 0 
\end{bmatrix} \ .$$

Poichè la matrice $\underline{\underline{A}}$ ha
rango massimo (= 4), esiste una soluzione $\underline{x}^*$ del
problema, tale che
$\underline{\underline{A}}\,\underline{x}^* = \underline{b}$. Dal
teorema del rango, si sa che il numero delle colonne (= 5) di una
matrice è uguale alla dimensione del suo rango (= 4) e del suo nucleo
(quindi = 1). Il nucleo della matrice $\underline{\underline{A}}$, tutti
i vettori $\underline{v}$ t.c.
$\underline{\underline{A}}\,\underline{v} = \underline{0}$, è uno spazio
vettoriale di dimensione uno. Se $\underline{x}^*$ è soluzione del
sistema, allora anche tutti i vettori
$\underline{x}^* + a \underline{v}$, $a \in \mathbb{R}$, sono soluzione
del sistema, poichè
$\underline{\underline{A}}(\underline{x}^* + \underline{v}) = \underline{\underline{A}}\,\underline{x}^* + \underline{\underline{A}}\,\underline{v} = \underline{b} + \underline{0}$.
Si può dimostrare il nucleo di $\underline{\underline{A}}$ è generato
dal vettore $\underline{v}=(1,1,1,1,0)^T$. Quindi le infinite soluzioni
del problema hanno la forma 

$$\begin{bmatrix}
  P_A \\ P_B \\ P_1 \\ P_2 \\ \Delta P 
 \end{bmatrix} = 
 \begin{bmatrix}
  P_A^* \\ P_B^* \\ P_1^* \\ P_2^* \\ \Delta P 
 \end{bmatrix} + 
 \begin{bmatrix}
   a \\ a \\ a \\ a \\ 0
 \end{bmatrix} \ .$$

 Ora dovrebbe apparire chiaro come non sia possibile
determinare il valore assoluto delle pressioni $P_1$, $P_2$, $P_A$,
$P_B$ solamente da una misura di pressione con un manometro
*differenziale*: questi valori sono noti a meno di una costante additiva
$a$, indeterminata. Al contrario, la differenza di due di questi valori,
come $\Delta P = P_B - P_A$, è unica (e uguale al risultato ottenuto
nello svolgimento del problema): l'unicità di $\Delta P$ dipende dalla
forma dei vettori del nucleo di $\underline{\underline{A}}$ che hanno
componente $\Delta P$ nulla.

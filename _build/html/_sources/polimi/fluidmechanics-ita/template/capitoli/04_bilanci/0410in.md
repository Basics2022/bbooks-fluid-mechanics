(fluid-mechanics:balances:in-depth)=
Approfondimenti su alcuni bilanci
=================================

In questa sezione vengono analizzate alcune equazioni di bilancio in
forma differenziale (è quindi necessario che queste equazioni siano
valide!): vengono usate sia la rappresentazione euleriana sia la
rappresentazione lagrangiana, al fine di ottenere la migliore
comprensione dei fenomeni fisici coinvolti.

Si indicano con $\mathbf{x}_0$ le coordinate lagrangiane, solidali con il
continuo; si indicano con $\mathbf{x}$ le coordinate euleriane. I due
sistemi di coordinate sono legati tra di loro dalle relazioni

$$\begin{aligned}
 \mathbf{x} = \mathbf{x}(\mathbf{x}_0,t) \\
 \frac{D \mathbf{x}}{D t} = \left.\frac{\partial \mathbf{x}}{\partial t}\right|_{\mathbf{x}_0} = 
 \mathbf{u}
\end{aligned}$$ 

La derivata $\partial/\partial t$ indica la derivata
temporale fatta a coordinata euleriana $\mathbf{x}$ costante. La derivata
materiale $D/D t$ indica la derivata fatta \"a coordinata lagrangiana\"
costante e rappresenta quindi la variazione temporale di una quantità
legata alla particella materiale, che si muove come il continuo, per la
definizione di coordinate materiali.

Il legame tra $D/Dt$ e $\partial/\partial t$ si trova utilizzando le
regole di derivazione per funzioni composte. Scrivendo la funzione
generica $f$ come 

$$f(\mathbf{x},t) = f(\mathbf{x}(\mathbf{x}_0,t),t)
  = f_0(\mathbf{x}_0,t) = f_0(\mathbf{x}_0(\mathbf{x},t),t) ,$$ 

  si ottiene

$$\frac{D}{Dt} f = \left.\frac{\partial}{\partial t}\right|_{\mathbf{x}_0} f(\mathbf{x},t) =
   \left.\frac{\partial}{\partial t}\right|_{\mathbf{x}_0} f(\mathbf{x}(\mathbf{x_0},t),t) = 
   \left.\frac{\partial f}{\partial t}\right|_{\mathbf{x}} +
   \left.\frac{\partial \mathbf{x}}{\partial t}\right|_{\mathbf{x}_0} \cdot
   \left.\frac{\partial f}{\partial \mathbf{x}}\right|_{t}
   = \frac{\partial f}{\partial t} +
    \mathbf{u} \cdot \mathbf{\nabla} f .$$

Continuità
----------

L'equazione di continuità può essere riscritta mettendo in evidenza la
derivata materiale

$$\frac{\partial \rho}{\partial t} + \mathbf{\nabla} \cdot (\rho \mathbf{u}) = 0 
  \quad  \rightarrow  \quad 
  \frac{D\rho}{Dt} = -\rho \mathbf{\nabla} \cdot \mathbf{u}$$

  É possibile
dimostrare[^1] la relazione $DJ/Dt = J \mathbf{\nabla} \cdot \mathbf{u}$, dove
$J$ indica il determinante del gradiente $\partial \mathbf{x}/\partial 
 \mathbf{x}_0$, si può scrivere l'equazione in coordinate lagrangiane, dopo
averla moltiplicata per $J$ ($\ne 0$)

$$J \frac{D\rho}{Dt} = - \rho \frac{DJ}{Dt} \Rightarrow
 \frac{D (J\rho)}{Dt} = 0 \Rightarrow J \rho = \rho_0$$

 La variazione
della densità di una particella materiale è legata alla variazione del
volume della stessa (ricordare che $dv = J dV$). Questa conclusione è
ragionevole se si pensa che la massa della particella materiale si
conserva ($dm = \rho dv = 
 \rho_0 dV$).

Il vincolo di incomprimibilità rappresenta la costanza del volume della
particella materiale. Il volume $dv$ coincide con il volume di
riferimento $dV$, implicando $J \equiv 1$ e quindi
$\mathbf{\nabla} \cdot \mathbf{u} = 0$.

[^1]: I più curiosi, cerchino "fornmula di Jacobi".


Quantità di moto
----------------

L'equazione della quantità di moto è

$$\rho \left\{ \frac{\partial \mathbf{u}}{\partial t} +
   \left( \mathbf{u} \cdot \mathbf{\nabla} \right) \mathbf{u} \right\} = 
   \mathbf{\nabla} \cdot \mathbb{T} + \mathbf{f}$$ 

   dove con $\mathbb{T}$ è stato
indicato il tensore degli sforzi, che per un fluido newtoniano è
$\mathbb{T} = -p \mathbb{I} + \mathbb{S}$ con
$\mathbb{S} = 2 \mu \mathbb{D} + \lambda \left( 
 \mathbf{\nabla} \cdot \mathbf{u} \right) \mathbb{I}$ e
$\mathbb{D} = \frac{1}{2}
 \left[ \mathbf{\nabla}\mathbf{u} + \mathbf{\nabla}^T \mathbf{u} \right]$ il tensore
velocità di deformazione, parte simmetrica del gradiente della velocità.
Introducendo la derivata materiale, si ritrova una forma "familiare" del
secondo principio della dinamica

$$\rho\frac{D\mathbf{u}}{D t} = \mathbf{\nabla} \cdot \mathbb{T} + \mathbf{f}
  \qquad \Rightarrow \qquad
 \rho\mathbf{a} = \mathbf{\nabla} \cdot \mathbb{T} + \mathbf{f}$$

#### Richiami di geometria delle curve nello spazio.

Una curva è un luogo di punti che può essere parametrizzato tramite un
parametro solo. La parametrizzazione $\mathbf{r}(t)$ della curva $\mathbf{r}$ è
definita regolare se $d\mathbf{r}/dt \ne 0$. Si definisce poi una
parametrizzazione regolare particolare, l'ascissa curvilinea $s$ tale
per cui $\left| d\mathbf{r}(s)/ds
 \right| = 1, \forall s \in (a,b)$.

Nel seguito si introduce brevemente la **terna di Frenet**
$\left\{\mathbf{\hat{t}}, \mathbf{\hat{n}}, \mathbf{\hat{b}} \right\}$, formata dai
versori tangente, normale e binormale, in funzione dell'ascissa
curvilinea. Si dimostra che 

$$\mathbf{\hat{t}}(s) = \dfrac{d\mathbf{r}}{ds}$$ 

La
derivata seconda della posizione $\mathbf{r}$, cioè la derivata prima del
versore tangente $\mathbf{\hat{t}}$ è legata al versore normale
$\mathbf{\hat{t}}$, tramite la curvatura $k = \left| \frac{d\mathbf{\hat{t}}}{
 ds} \right|$.

 $$\mathbf{\hat{n}} = \dfrac{\frac{d\mathbf{\hat{t}}}{ds}}
    {\left|\frac{d\mathbf{\hat{t}}}{ds} \right|} 
  \qquad \Rightarrow \qquad
 \dfrac{d\mathbf{\hat{t}}}{ds} = k \mathbf{\hat{n}}$$

 Il versore binormale è
definito a completare la terna ortonormale destrorsa

$$\mathbf{\hat{b}} = \mathbf{\hat{t}} \times \mathbf{\hat{n}}$$ 

Per completezza e
senza troppo sforzo si calcolano anche le derivate di tali versori,
ricordando che hanno modulo unitario e costante, e formano una terna
ortogonale in ogni punto, introducendo la definizione della torsione
$\tau = \frac{d \mathbf{\hat{n}}}{ds}\cdot \mathbf{b}$.

$$\begin{aligned}
& \qquad \qquad \qquad \qquad \qquad \qquad \qquad \qquad 
  \qquad \qquad \qquad \qquad \quad
 \frac{d \mathbf{\hat{t}}}{ds} = k \mathbf{\hat{n}} \\
& \begin{cases}
 \mathbf{\hat{n}}'\cdot \mathbf{\hat{n}} = 0 \\
 \mathbf{\hat{n}}'\cdot \mathbf{\hat{t}}+\mathbf{\hat{t}}'\cdot \mathbf{\hat{n}} = 0 \\
 \mathbf{\hat{n}}'\cdot \mathbf{\hat{b}} = \tau \\
 \end{cases} \Rightarrow \quad
 \begin{cases}
 \mathbf{\hat{n}}'\cdot \mathbf{\hat{n}} = 0   \\
 \mathbf{\hat{n}}'\cdot \mathbf{\hat{t}} = -k  \\
 \mathbf{\hat{n}}'\cdot \mathbf{\hat{b}} = \tau \\
 \end{cases} \qquad \quad \quad \Rightarrow \quad 
  \frac{d \mathbf{\hat{n}}}{ds} = - k \mathbf{\hat{t}} + \tau \mathbf{\hat{b}} \\
& \begin{cases}
 \mathbf{\hat{b}}'\cdot \mathbf{\hat{b}} = 0 \\
 \mathbf{\hat{b}}'\cdot \mathbf{\hat{t}} + \mathbf{\hat{t}}'\cdot \mathbf{\hat{b}} = 0 \\
 \mathbf{\hat{b}}'\cdot \mathbf{\hat{n}} + \mathbf{\hat{n}}'\cdot \mathbf{\hat{b}} = 0 \\
 \end{cases} \Rightarrow \quad
 \begin{cases}
 \mathbf{\hat{b}}'\cdot \mathbf{\hat{b}} = 0 \\
 \mathbf{\hat{b}}'\cdot \mathbf{\hat{t}} = -\mathbf{\hat{t}}'\cdot \mathbf{\hat{b}} = 0 \\
 \mathbf{\hat{b}}'\cdot \mathbf{\hat{n}} = -\mathbf{\hat{n}}'\cdot \mathbf{\hat{b}} = -k\\
 \end{cases} \Rightarrow \quad
  \frac{d \mathbf{\hat{b}}}{ds} = - \tau \mathbf{\hat{n}} \\
\end{aligned}$$ 

Se la parametrizzazione regolare della curva non è
l'ascissa curvilinea, si può ricavare

$$\frac{d\mathbf{r}}{dt} = \frac{ds}{dt}\frac{d\mathbf{r}}{ds} = 
  v \mathbf{\hat{t}}$$ 

  dove si è introdotto il modulo $v$ di quella che sarà
la velocità $\mathbf{v}$ quando $\mathbf{r}$ e $t$ saranno spazio e tempo. In
maniera analoga

$$\frac{d\mathbf{\hat{t}}}{dt} = \frac{ds}{dt}\frac{d\mathbf{\hat{t}}}{ds} = 
  v k \mathbf{\hat{n}}$$

Se $\mathbf{r}$ e $t$ sono spazio e tempo, la velocità
e l'accelerazione di un punto che ha come legge oraria $\mathbf{r}(t)$ sono

$$\begin{aligned}
  \mathbf{v} & = \frac{d\mathbf{r}}{dt} = \frac{ds}{dt}\frac{d\mathbf{r}}{ds} = 
    v \mathbf{\hat{t}} \\
  \mathbf{a} & = \frac{d\mathbf{v}}{dt} =
   \frac{dv}{dt} \mathbf{\hat{t}} + v \frac{d\mathbf{\hat{t}}}{dt} =
   \frac{dv}{dt} \mathbf{\hat{t}} + v^2 k \mathbf{\hat{n}}
 \end{aligned}$$

#### Ritorno al bilancio della quantità di moto.

Inserendo la forma dell'accelerazione nell'equazione della quantità di
moto e proiettando lungo i versori della terna di Frenet

$$\begin{cases}
  \rho \frac{dv}{dt} =  \mathbf{\hat{t}} \cdot \left(
     \mathbf{\nabla} \cdot \mathbb{T} + \mathbf{f} \right) \\
  \rho v^2 k = \mathbf{\hat{n}} \cdot \left(
     \mathbf{\nabla} \cdot \mathbb{T} + \mathbf{f} \right) \\
  0 = \mathbf{\hat{b}} \cdot \left(
     \mathbf{\nabla} \cdot \mathbb{T} + \mathbf{f} \right) \\
 \end{cases}$$

L'analisi per componenti locali dell'equazione della
quantità di moto permette di riconoscere che:

![image](../../fig/frenet.png)

-   la proiezione del termine forzante lungo la tangente alla
    traiettoria è la responsabile dell'accelerazione tangenziale della
    particella materiale;

-   la proiezione del termine forzante lungo la normale alla traiettoria
    è la responsabile dell'accelerazione centripeta della particella
    maetriale e, di conseguenza, della curvatura della traiettoria;

-   la proiezione della forzante lungo la direzione binormale è nulla.

In assenza di forze di volume ($\mathbf{f}=0$) e sforzi viscosi
($\mathbb{T}=\mathbb{S}-p\mathbb{I}=-p\mathbb{I}$):

$$\begin{cases}
  \rho \frac{dv}{dt} = - \mathbf{\hat{t}} \cdot \mathbf{\nabla} p \\
  \rho v^2 k         = - \mathbf{\hat{n}} \cdot \mathbf{\nabla} p \\
  0                  = - \mathbf{\hat{b}} \cdot \mathbf{\nabla} p \\
 \end{cases}$$ 

 e quindi:

-   l'accelerazione tangenziale è proporzionale alla proiezione del
    gradiente di pressione in direzione tangente alla tratiettoria;

-   l'accelerazione centripeta, $v^2/r = v^2 k$, è proporzionale alla
    proiezione del gradiente di pressione in direzione normale alla
    tratiettoria. Il termine $\rho v^2 k$ è sempre positivo poichè
    prodotto di quantità positive: la curvatura di una linea è non
    negativa per come è definita, la densità è positiva, il modulo di un
    vettore è anch'esso non negativo. Il prodotto scalare tra la normale
    e il gradiente della pressione (derivata direzionale della pressione
    in direzione $\mathbf{\hat{n}}$) deve quindi essere negativo. La
    pressione quindi diminuisce, andando verso il centro del cerchio
    osculatore. Sempre dalla seconda equazione è immediato notare che la
    curvatura della traiettoria è proporzionale alla componente del
    gradiente di pressione lungo il versore normale;

-   la proiezione del gradiente di pressione in direzione binormale a
    una traiettoria è nullo.

Vorticità
---------

L'equazione della vorticità in coordinate euleriane è

$$\frac{\partial \mathbf{\omega}}{\partial t}
   + (\mathbf{u}\cdot\mathbf{\nabla}) \mathbf{\omega} =
 (\mathbf{\omega}\cdot\mathbf{\nabla}) \mathbf{u} + \nu \mathbf{\Delta} \mathbf{\omega}$$

Se viene fatta l'ipotesi di viscosità nulla, il termine contenente il
laplaciano della vorticità non compare nell'equazione: questo termine è
il responsabile della diffusione (isotropa per come è scritto) della
vorticità.

L'equazione può essere quindi riscritta come:

$$\frac{D\mathbf{\omega}}{Dt} = (\mathbf{\omega} \cdot \mathbf{\nabla}) \mathbf{u}$$

Scritta in componenti 

$$\begin{aligned}
  \frac{D \omega_i}{D t} = \omega_k \frac{\partial u_i}{\partial x_k} \\
\end{aligned}$$

Il termine di destra può essere riscritto come 

$$\begin{aligned}
 \omega_k \frac{\partial u_i}{\partial x_k} & = 
 \omega_k \frac{\partial u_i}{\partial x_{0 l}}
      \frac{\partial x_{0 l}}{\partial x_k} = \qquad \qquad
      \left(u_i = \frac{D x_i}{D t}\right)  \\
 & = \omega_k \frac{D}{Dt} \left( \frac{\partial x_i}{\partial x_{0 l}}
    \right)\frac{\partial x_{0 l}}{\partial x_k} 
\end{aligned}$$

Vale la relazione

$$\frac{\partial x_i}{\partial x_{0 l}}
   \frac{\partial x_{0 l}}{\partial x_k} = \delta_{ik}$$

   Il termine di
sinistra può essere riscritto come

$$\frac{D \omega_i}{Dt} = \frac{D}{Dt} \left(\delta_{ik} \omega_k \right) =
 \frac{D}{Dt} \left( \frac{\partial x_i}{\partial x_{0 l}}
   \frac{\partial x_{0 l}}{\partial x_k} \omega_k \right)$$

Inserendo nell'equazione della vorticità e sfruttando le proprietà della
derivata del prodotto:

$$\begin{aligned}
 &  \frac{D}{Dt} \left(  \frac{\partial x_i}{\partial x_{0 l}}
   \frac{\partial x_{0 l}}{\partial x_k} \omega_k  \right)  - 
  \omega_k \frac{D}{Dt} \left( \frac{\partial x_i}{\partial x_{0 l}}
    \right)\frac{\partial x_{0 l}}{\partial x_k} = 0 \\
 &  \frac{\partial x_i}{\partial x_{0 l}} 
  \frac{D}{Dt} \left( \frac{\partial x_{0 l}}{\partial x_k} \omega_k
    \right) = 0
\end{aligned}$$ 

Se la trasformazione non è singolare, risulta quindi

$$\frac{D}{Dt} \left( \frac{\partial x_{0 l}}{\partial x_k} \omega_k
    \right) = 0  \quad \Rightarrow \quad
  \frac{\partial x_{0 l}}{\partial x_k} \omega_k = \omega_{l 0}$$

e in
conclusione, invertendo il gradiente della trasformazione delle
coordinate

$$\label{eqn:bilanci:vorticitàLagrange}
   \omega_k = \frac{\partial x_k}{\partial x_{0 l}}\omega_{l 0}
   \qquad , \qquad \mathbf{\omega} = \frac{\partial \mathbf{x}}{\partial \mathbf{x}_0}
  \mathbf{\omega}_0$$

Si può quindi notare che la vorticità segue la stessa evoluzione di un
segmento infinitesimo materiale, per il quale vale:

$$d\mathbf{x} = \frac{\partial \mathbf{x}}{\partial \mathbf{x}_0}
      d\mathbf{x}_0$$

(fluid-mechanics:balances:ex-09)=
# Exercise 4.9

::::{grid}
:gutter: 2

:::{grid-item-card} Exercise 4.9
:columns: 8

Calcolare la resistenza di un profilo immerso in una corrente stazionaria 
con velocità asintotica ${\mathbf{V}}_\infty$, sapendo la distribuzione della 
componente di velocità $u(y)$ parallela a ${\mathbf{V}}_\infty$ a valle del 
profilo e assumendo che:

- la pressione statica sul contorno del volume di controllo
  sia costante e pari a quella della corrente indisturbata a monte
  del profilo;
-  sul lato superiore e inferiore del volume di controllo
  sia possibile trascurare la componente lungo l'asse $x$ della 
  perturbazione della velocit\`a dovuta alla presenza del profilo:

      $$
      \mathbf{V} = (V_{\infty}+u,v) \simeq (V_{\infty},v).
      $$

($R = \int_0^{ H}\rho \, u(y) [V_{\infty}-u(y)] dy.$)

:::

:::{grid-item-card}
:columns: 4

![](../../fig/airfoil.png)

:::

::::

**Concetti.** Bilanci integrali di massa e quantità di moto. Equazioni di equilibrio
(equazioni fondamentali della dinamica classica). Principio di azione e
reazione. Integrale della normale su una superficie chiusa è
identicamente nullo. Esperienza in laboratorio sul *difetto di scia*.

**Svolgimento.** Vengono scritti i bilanci integrali di massa e quantità di moto,
opportunamente semplificati (ipotesi di stazionarietà
$\frac{d}{dt} \equiv 0$, densità costante $\rho = \bar{\rho}$, ipotesi
sulle condizioni sul bordo esterno del dominio); all'interno dei bilanci
si possono riconoscere i termini legati alle azioni scambiate dal fluido
con il profilo (l'incognita del problema); si sfrutta infine la
geometria rettangolare del contorno esterno e le ipotesi su di esso per
ottenere una forma ulteriormente semplificata dei bilanci e trovare la
soluzione del problema.

-   Scrittura e semplificazione dei bilanci di massa e quantità di moto.

    $$\begin{cases}
           \frac{d}{d t} \int_{\Omega} \rho + \oint_{\partial \Omega} \rho \mathbf{u} \cdot \hat{\mathbf{n}} = 0 & \qquad \text{(massa)} \\
           \frac{d}{d t} \int_{\Omega} \rho \mathbf{u} + \oint_{\partial \Omega} \rho \mathbf{u} \mathbf{u} \cdot \hat{\mathbf{n}} +
            \oint_{\partial \Omega} p \hat{\mathbf{n}} - \oint_{\partial \Omega} \mathbf{s_n} = 0  
            & \qquad \text{(quantità di moto)}  %\Rb^{ext}
          \end{cases}$$

    Nel problema, il controno del dominio fluido $\partial \Omega$ è
    costituito dal bordo rettangolare $\gamma_\infty$ lontano dal
    profilo e dal bordo $\gamma_p$ coincidente con il profilo stesso. La
    forza $\mathbf{F}$ agente sul profilo è l'integrale degli sforzi
    generati dal fluido (uguali e contrari agli sforzi agenti sul
    fluido) sul contorno del profilo. Inoltre si può fare l'ipotesi di
    sforzi viscosi nulli e pressione costante sul bordo esterno:
    l'integrale sul dominio esterno si riduce all'integrale della
    normale su una superficie chiusa ed è quindi nullo. Si può dunque
    scrivere:
    
    $$\oint_{\partial \Omega} (-p \hat{\mathbf{n}} + \mathbf{s_n}) = \oint_{\partial \Omega} \mathbf{t_n} = \underbrace{\oint_{\gamma_p} \mathbf{t_n}}_{=-\mathbf{F}} + \underbrace{\oint_{\gamma_\infty} \mathbf{t_n}}_{=0} = -\mathbf{F}$$

    *Osservazione. A differenza di quanto fatto in classe, non è stata
    fatta l'ipotesi di fluido non viscoso; il contributo all'infinito si
    annulla con l'ipotesi di pressione costante all'infinito e sforzi
    viscosi trascurabili. Per ritrovarsi con gli appunti, sostituire
    $\mathbf{t_n}$ con $-p\mathbf{\hat{n}}$*.

    Dopo aver fatto l'ipotesi di stazionarietà e aver inserito la
    definizione di $\mathbf{F}$ appena data, le equazioni di bilancio
    possono essere scritte come: 

    $$\begin{cases}
          & \oint_{\partial \Omega} \rho \mathbf{u} \cdot \hat{\mathbf{n}} = 0  \\
          & \mathbf{F} = - \oint_{\partial \Omega} \rho \mathbf{u} \mathbf{u} \cdot \hat{\mathbf{n}} 
          \end{cases}
        \label{eqn:airfoil_bil_int}$$

    Il bilancio di quantità di moto può essere scritto esplicitando e
    separando le componenti vettoriali.

    $$\begin{aligned}
           F_x\mathbf{\hat{x}} + F_y\mathbf{\hat{y}} 
    & = - \oint_{\partial \Omega} \rho (u \mathbf{x} + v \mathbf{y}) \mathbf{u} \cdot \hat{\mathbf{n}} \\
    & =       - \mathbf{\hat{x}} \oint_{\partial \Omega} \rho u \mathbf{u} \cdot \hat{\mathbf{n}} -  \mathbf{\hat{y}} \oint_{\partial \Omega} \rho v  \mathbf{u} \cdot \hat{\mathbf{n}}
        \end{aligned}$$

-   Scrittura delle equazioni di bilancio in componenti (sfruttando la
    geometria rettangolare del bordo esterno: $\gamma_1$ indica il bordo
    di sinistra, $\gamma_2$ il bordo inferiore, $\gamma_3$ quello di
    destra, $\gamma_4$ quello superiore).

    *Attenzione: la normale è quella uscente dal dominio fluido. Sul
    contorno del profilo, la normale è entrante nel profilo. In più: non
    fare confusione tra azioni del profilo agenti sul fluido e azioni
    del fluido agenti sul profilo!* 

    $$\begin{cases}
          & 0 = \oint_{\partial \Omega} \rho \mathbf{u} \cdot \hat{\mathbf{n}} = -\int_{\gamma_1} \rho u
          -\int_{\gamma_2} \rho v +\int_{\gamma_3} \rho u +\int_{\gamma_4} \rho v \\
          & F_x = +\int_{\gamma_1} \rho u^2 +\int_{\gamma_2} \rho u v -\int_{\gamma_3} \rho u^2 -\int_{\gamma_4} \rho u v \\
          & F_y = +\int_{\gamma_1} \rho u v +\int_{\gamma_2} \rho v^2 -\int_{\gamma_3} \rho u v -\int_{\gamma_4} \rho v^2
         \end{cases}$$

-   Ipotesi sulla velocità sui lati orizzontali
    ($u|_{\gamma_2} = u|_{\gamma_4} = V_\infty$ costante), per poter
    ulteriormente semplificare il risultato.

    $$\begin{cases}
            \int_{\gamma_2} \rho v  -\int_{\gamma_4} \rho v = -\int_{\gamma_1} \rho u+\int_{\gamma_3} \rho u\\
           F_x = +\int_{\gamma_1} \rho u^2 -\int_{\gamma_3} \rho u^2 + V_\infty \left[ \int_{\gamma_2} \rho v  -\int_{\gamma_4} \rho v \right]
         \end{cases}$$ 

    E inserendo la prima nella seconda:

    $$\begin{aligned}
           F_x  & = \int_{\gamma_1} \rho u^2 -\int_{\gamma_3} \rho u^2 + V_\infty \left[-\int_{\gamma_1} \rho u+\int_{\gamma_3} \rho u \right] = \\
           & = \int_{\gamma_1} \rho u (u-V_\infty) + \int_{\gamma_3} \rho u (V_\infty-u) = \quad \text{($u|_{\gamma_1} = V_\infty  \Rightarrow $ il primo integrale è nullo)} \\
           & = \int_{\gamma_3} \rho u (V_\infty-u) = \\
           & = \int_{0}^{H} \rho u(y) (V_\infty - u(y)) dy
      \end{aligned}
    \label{eqn:difetto_scia}$$

**Osservazioni.** Tramite la misura del campo di velocità in galleria è
possibile stimare la resistenza del corpo. Le condizioni di "aria
libera" e in galleria sono diverse. In generale, in galleria il fluido è
confinato dalle pareti di galleria, maggiormente "vincolato". Inoltre
sulle pareti della galleria esiste una condizione di adesione,
$\mathbf{u}=\mathbf{0}$: per la conservazione della massa, il rallentamento del
fluido in corrispondenza delle pareti della galleria viene compensato da
un incremento della velocità nella regione "più lontana" dalla parete,
rispetto a un corpo in aria libera. Per tenere conto di effetti di
**bloccaggio** dovuti al confinamento in galleria, è necessario compiere
delle correzioni delle misure sperimentali. Agli effetti di bloccaggio,
vanno aggiunti gli effetti di **galleggiamento** dovuti al gradiente di
pressione lungo la galleria, che danno un effetto di resistenza
aggiuntiva. Inoltre è importante che la dimensione del corpo rispetto
alla dimensione della galleria non sia né "troppo grosso" (per problemi
di 'bloccaggio'), né, di solito, "troppo piccolo" (per motivi di
similitudine; ma sarà argomento di puntate successive del corso\...). É
importante avere in mente la necessità di prestare attenzione a questi
aspetti, quando vengono svolte attività sperimentali. Ma questo sarà
argomento di altri capitoli o di altri corsi\...

(fluid-mechanics:exact-solutions:ex03)=
# Exercise 6.3

::::{grid}
:gutter: 2

:::{grid-item-card} Exercise 6.3
:columns: 8

Si consideri una corrente d'acqua a pelo libero, laminare e stazionaria, che
scorre su una parete piana di lunghezza e apertura infinita  inclinata di un angolo $\alpha$ rispetto all'orizzontale.
Sul pelo libero la pressione è uniforme e uguale a $P_a$. Lo sforzo tangenziale fra acqua e aria viene considerato nullo.

Si calcoli il profilo di velocità nello strato di acqua e il campo di pressione.

:::

:::{grid-item-card}
:columns: 4

![](../../fig/slnEsatte-scivolo.png)

:::

::::

Semplificazione delle equazioni di NS in casi particolari. Soluzioni
esatte in coordinate cartesiane.

Si scelga un sistema di riferimento cartesiano con l'asse $x$ orientato
lungo la parete verso il basso e l'asse y perpendicolare ed uscente ad
essa. Sulla corrente di questo problema agiscono le forze di volume
dovute alla gravità. L'ipotesi che la pressione sia uniforme sulla
superficie di interfaccia tra acqua e aria implica che la pressione è
indipendente dalla coordinata $x$ in tutto il fluido.

-   Scrittura delle equazioni di NS in coordinate cartesiane in 2
    dimensioni.

    $$\begin{cases}
      \dfrac{\partial u}{\partial t} + u \dfrac{\partial u}{\partial x}
      + v \dfrac{\partial u}{\partial y} - \nu \left( 
      \dfrac{\partial^2 u}{\partial x^2} +
      \dfrac{\partial^2 u}{\partial y^2} \right)
      + \dfrac{1}{\rho} \dfrac{\partial p}{\partial x} = f_x \\
      \dfrac{\partial v}{\partial t} + u \dfrac{\partial v}{\partial x}
      + v \dfrac{\partial v}{\partial y} - \nu \left( 
      \dfrac{\partial^2 v}{\partial x^2} +
      \dfrac{\partial^2 v}{\partial y^2} \right)
      + \dfrac{1}{\rho} \dfrac{\partial p}{\partial y} = f_y \\
      \dfrac{\partial u}{\partial x} + \dfrac{\partial v}{\partial y} = 0
    \end{cases}$$

-   Semplificazione delle equazioni di NS per il problema considerato.
    Vengono fatte le seguenti ipotesi:

    -   problema stazionario: $\dfrac{\partial}{\partial t} = 0$;

    -   direzione $x$ omogenea (canale infinito in direzione $x$):
        $\dfrac{\partial u}{\partial x} = \dfrac{\partial v}{\partial x} = 0$;

        non si può dire altrettanto della pressione, a causa del ruolo
        che questa ha nelle equazioni di NS incomprimibili. Il campo di
        pressione può essere interpretato come un moltiplicatore di
        Lagrange necessario a imporre il vincolo di incomprimibilità.
        Inoltre, ad eccezione di alcune condizioni al contorno, non
        appare mai direttamente come pressione $p$ ma solamente con le
        sue derivate spaziali. Da un punto di vista più fisico, la
        differenza di pressione lungo il canale è la forzante che mette
        in moto il fluido in una corrente di Poiseuille.

    -   la condizione $\dfrac{\partial u}{\partial x} = 0$ inserita nel
        vincolo di incomprimibilità, implica
        $\dfrac{\partial v}{\partial y}=0$; poichè
        $\dfrac{\partial v}{\partial x}=\dfrac{\partial v}{\partial y}=0$
        segue che $v = \text{cost} = 0$, poiché è nulla a parete per la
        condizione al contorno di adesione, $\mathbf{u} = \mathbf{0}$.

    -   no forze di volume:
        $\mathbf{f} = \rho \mathbf{g} = \rho g \sin \alpha \mathbf{\hat{x}} - \rho g \cos \alpha \mathbf{\hat{y}}$.

    Le equazioni di NS possono essere semplificate

    $$\begin{cases}
      - \mu \dfrac{\partial^2 u}{\partial y^2} = - \dfrac{\partial p}{\partial x} + \rho g \sin \alpha \\
      \dfrac{\partial p}{\partial y} = - \rho g \cos \alpha \ .
    \end{cases}$$

    Dalla seconda segue che l'espressione del campo di pressione è

    $$p(x,y) = -\rho g y \cos \alpha + f(x) \ .$$

    L'espressione di
    $f(x)$ può essere calcolata imponendo la condizione al contorno sul
    pelo libero, $p(x,H) = P_a$,

    $$P_a = -\rho g H \cos \alpha + f(x) \qquad \rightarrow \qquad f(x) = P_a + \rho g H \cos \alpha \ .$$

    La funzione $f(x)$ è costante, senza dipendere dalla coordinata $x$.
    Di conseguenza, il campo di pressione dipende solo dalla coordinata
    $y$

    $$p(x,y) = P_a + \rho g ( H - y ) \cos \alpha \ ,$$

    e la
    derivata di $\partial p / \partial x$ è nulla. La componente $x$
    dell'equazione della quantità di moto diventa quindi un'equazione
    ordinaria del secondo ordine

    $$\begin{cases}
        - \mu u''(y) = \rho g  \sin \alpha  \ , \ y \in[0,H] \\
        u(0) = 0  \\ u'(H) = 0 \ ,
      \end{cases}$$

    con le condizioni al contorno di adesione a parete e
    di sforzo di taglio nullo all'interfaccia tra aria ed acqua,
    $0=\tau(H)=\mu \dfrac{\partial u}{\partial y}(H)=\mu u'(H)$. La
    derivata parziale in $y$ è stata sostituita da quella ordinaria,
    poichè la velocità è solo funzione di $y$.

-   Soluzione dell'equazione differenziale con dati al contorno: si
    integra due volte e si impongono le condizioni al contorno per
    ottenere la componente $u$ del campo di velocità.

    $$u(y) = - \dfrac{\rho g}{2 \mu} y( y - H ) \sin \alpha \ .$$

(fluid-mechanics:surface-tension:ex-03)=
# Exercise 2.3

Si vuole calcolare la forma del pelo libero tra aria ed acqua, di
densità $\rho$, nelle vicinanze di una parete piana infinita, conoscendo
la tensione superficiale $\gamma$ e l'angolo di contatto a parete
$\theta$. La pressione dell'aria è uniforme e uguale a $P_a$.

![image](./fig/freeSurfaceShape){width="85%"}

Poiché si studia il problema nelle vicinanze di una parete piana
infinita, è lecito assumere che la soluzione non dipenda dalla
coordinata che descrive la lunghezza della parete, la coordinata $z$
facendo riferimento al disegno (TODO). L'equazione di Young-Laplace per
una superficie bidmensionale in uno spazio tridimensionale,
$$P_1 - P_2 = \gamma \left[ \dfrac{1}{R_1} + \dfrac{1}{R_2} \right] \ ,$$
si riduce al caso di una superficie monodimensionale in uno spazio
bidimensionale, la superficie di contatto è piatta nella direzione $z$.
Se $R:=R_1$ è il raggio della superficie nei piani paralleli al piano
$x-y$ e $R_2$ il raggio della superficie nei piani paralleli al piano
$z-y$, l'equazione di Young-Laplace si riduce a
$$P_1 - P_2 = \dfrac{\gamma}{R} =: \gamma \, k  \ ,$$ poiché
$R_2 \rightarrow \infty$, poiché la quota della superficie di contatto
non varia al variare di $z$, mantenendo $x$ fissato, e quindi il raggio
di curvatura della superficie in quella direzione è infinito. É stata
introdotta la definizione della curvatura $k := 1/R$.

La pressione nell'aria è costante e uguale al valore della pressione
ambiente $P_2 = P_a$. Si può calcolare la pressione $P_1(x)$ dell'acqua
a contatto con la superficie utilizzando la legge di Stevino,
$$P_1(x) - P_a = \rho g y(x) \ ,$$ essendo $y(x)$ la quota della
superficie, rispetto alla quota di riferimento $y=0$, scelta come la
quota alla quale la pressione dell'acqua è uguale alla pressione $P_a$.
Utilizzando l'espressione di $P_1$ e $P_2$, l'equazione di Laplace-Young
diventa $$\rho g y(x) = \gamma k(x) \ .$$ Ricordando che la curvatura di
una superficie rappresentata dalla funzione $y(x)$ può essere espressa
come (TODO: aggiungere i dettagli ?),
$$k(x) = \dfrac{y''(x)}{\left( 1 + y'(x)^2 \right)^{3/2}} \ ,$$ si
ricava il problema differenziale che descrive la forma della superficie
di contatto, $$\begin{cases}
 \rho g y(x) - \dfrac{y''(x)}{\left( 1 + y'(x)^2 \right)^{3/2}} = 0 \\
 y'(x=0) = -\dfrac{1}{\tan\theta} \\
 y(x\rightarrow \infty) \rightarrow 0
\end{cases}$$ con l'equazione di Young-Laplace accompagnata dalla
condizione al contorno a parete, in $x=0$, che lega la derivata della
superficie all'angolo di contatto, e dalla condizione all'infinito che
identifica la quota del pelo libero lontano dalla parete come la quota
alla quale la pressione è uguale alla pressione ambiente. Definendo la
costante $a^2:=\frac{2\gamma}{\rho g}$ e integrando una volta
l'equazione differenziale si ottiene
$$\dfrac{y^2}{a^2} + \dfrac{1}{(1 + y'(x)^2)^{1/2}} = A \ ,$$ dove $A$
rappresenta la costante di integrazione. Affinchè la quota della
superficie tenda alla quota di riferimento a grande distanza della
parete, $y(x\rightarrow\infty) \rightarrow 0$, "con una sensata
regolarità", è necessario che anche la sua pendenza si annulli,
$y'(x\rightarrow\infty) \rightarrow 0$. Questa condizione impone il
valore della costante di integrazione, $A = 1$. Integrando nuovamente
l'equazione,
$$\dfrac{y^2}{a^2} + \dfrac{1}{(1 + y'(x)^2)^{1/2}} = 1 \ ,$$ si ottiene
la soluzione del problema (TODO: aggiungere i dettagli),
$$\dfrac{1}{\sqrt{2 a^2 - y(x)^2}} +
 \dfrac{a}{\sqrt{2}} \, \text{Ch}^{-1} \left( \dfrac{\sqrt{2} a}{y(x)} \right) = x + B \ ,$$
con la costante di integrazione $B$ da calcolare utilizzando la
condizione al contorno a parete.

**Osservazione.** Questo problema fornisce un esempio di calcolo della
forma della superficie di contatto tra due fluidi. Nonostante il
problema studiato sia uno dei più semplici che si possano immaginare, la
sua soluzione analitica richiede già un notevole impegno. Coloro che
nutrono passione per l'argomento, sono invitati a calcolare la forma
dell'interfaccia tra acqua e aria in un dominio delimitato da due pareti
verticali, risolvendo numericamente (esiste una soluzione analitica
anche per questo problema, ma risulta ancora più "criptica" di quella
ricavata per il problema con una sola parete) il problema differenziale
non lineare, $$\begin{cases}
 \rho g y(x) - \dfrac{y''(x)}{\left( 1 + y'(x)^2 \right)^{3/2}} = 0 \quad , \qquad x \in [0,\,L] \\
 y'(x=0) = -\frac{1}{\tan\theta} \\
 y'(x=L) =  \frac{1}{\tan\theta} \\
\end{cases}$$

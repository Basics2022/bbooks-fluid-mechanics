In un gioco d'acqua ($\rho=999\ kg/m^3$), un disco di diametro
$D=35\ cm$ viene sollevato da un getto che fuoriesce con velocità
$V_0=10\ m/s$ da un foro di diametro $d_0=8\ cm$ concentrico all'asse
del disco, così come illustrato schematicamente in figura. Noto che in
condizioni stazionarie la quota raggiunta dal disco è di poco superiore
alla quota $H=2\ m$, si richiede di determinare:

-   la velocità $V_1$ e il diametro $d_1$ del getto alla quota $H$
    supponendo trascurabili tra le sezioni $0$ e $1$ sia la curvatura
    delle linee di flusso che ogni forma di dissipazione;

-   lo spessore $h$ del film d'acqua all'estremità del disco assumendo
    che il profilo di velocità radiale sia lineare con velocità massima
    $V_2=V_1$.

-   la massa $m$ del disco considerando trascurabili sia gli sforzi
    viscosi all'interfaccia tra l'atmosfera circostante
    ($P_{atm}=101325\ Pa$) e il getto d'acqua che la forza
    gravitazionale agente sul fluido tra la quota $H$ e la quota del
    disco.

*Per la risoluzione del problema si assumano condizioni di
assialsimmetria.*

![image](./fig/jet){width="100%"}

Teorema di Bernoulli nell'ipotesi di stazionarietà, fluido
incomprimibile, non viscoso, irrotazionale. Bilanci integrali.

-   Il primo punto viene risolto mettendo a sistema il teorema di
    Bernoulli e la continuità. $$\begin{cases}
      \frac{1}{2} \rho V_0^2  = \frac{1}{2}\rho V_1^2(z) + \rho g H\\
      V_0 d_0^2 = V_1 d_1^2
    \end{cases} \qquad \Rightarrow \qquad 
    \begin{cases}
      V_1 = V_0\sqrt{1 - 2 g H / V_0^2} \\
      d_1 = \displaystyle\left[1 - \frac{2 g H}{V_0^2}\right]^{-\frac{1}{4}} d_0
    \end{cases}$$

-   Il secondo punto viene risolto utilizzando solamente il bilancio di
    massa.
    $$Q = \frac{\pi}{4} \rho V_0 d_0^2 = \frac{\pi}{4} \rho V_1 d_1^2 = \frac{\pi}{2} D h V_2 \qquad \Rightarrow \qquad h = \frac{d_1^2}{2 D}$$

-   Il terzo punto viene risolto applicando il bilancio della quantità
    di moto in direzione verticale per trovare la forza applicata dal
    disco al fluido. Infine si scrive l'equilibrio del disco soggetto
    alla stessa forza con verso opposto (principio di azione e reazione)
    e al proprio peso.

    Dal bilancio si ottiene che la componente verticale della forza che
    si scambiano fluido e disco è uguale a
    $\rho V_1^2 \frac{\pi}{4} d_1^2$. La massa del disco è quindi
    $m = \frac{\pi}{4} d_1^2 \frac{\rho V_1^2}{g}$

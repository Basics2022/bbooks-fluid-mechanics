+:---------------------------------------------------------------------:+
| Si assuma che il profilo di velocità $u(x,y)$ dello strato limite     |
| sulla superficie di un corpo sia approssimabile con la seguente legge |
| $$u = 1-e^{-y/\sqrt{x}},$$ dove $u$ è la velocità adimensionalizzata  |
| rispetto alla velocità esterna, $x$ è la coordinata adimensionale di  |
| parete localmente rettilinea e $y$ la coordinata adimensionale in     |
| direzione normale alla parete stessa. Determinare l'andamento dello   |
| spessore di spostamento $\delta$ in funzione della coordinata $x$     |
| lungo la parete. Lo strato limite in questione separa? Se si per      |
| quale valore di $x$?                                                  |
|                                                                       |
| ($\delta(x)=\sqrt{x}$, lo strato limite non separa mai se non nel     |
| limite di $x\rightarrow\infty$)                                       |
+-----------------------------------------------------------------------+

Separazione. Spessori di strato limite.

$$\delta(x) = \int_{0}^{\infty} \left( 1 - \frac{u(y)}{U_e} \right) dy$$

-   Spessore di spostamento. Il profilo di velocità è già
    adimensionalizzato sulla \"velocità esterna\". Utilizzando la
    definizione di spessore di spostamento, si ottiene:
    $$\begin{aligned}
      \delta(x) & = \int_{0}^{\infty} \left( 1 - u(y) \right) dy = \\
      & = \int_{0}^{\infty} (1 - (1-e^{-y/\sqrt{x}}))dy  = \\
      & = \int_{0}^{\infty} e^{-y/\sqrt{x}} dy = \\
      & = -\sqrt{x} [e^{-y/\sqrt{x}}]\big|_{y=0}^{\infty}
    \end{aligned}$$

    E quindi: $\delta(x) = \sqrt{x}$.

-   Separazione. La condizione di separazione è
    $\frac{\partial u}{\partial y}\big|_{y=0} = 0$.

    $$\begin{aligned}
      \frac{\partial u}{\partial y}  = 
      \frac{\partial}{\partial y} \displaystyle \left[   1-e^{-y x^{-1/2}} \right] = 
       x^{-1/2} e^{-y x^{-1/2}}
    \end{aligned}$$

    Si osserva che $\frac{\partial u}{\partial y}\big|_{y=0}$ non si
    annulla mai:
    $$\displaystyle\frac{\partial u}{\partial y}\displaystyle\Big|_{y=0} = \frac{1}{\sqrt{x}}$$

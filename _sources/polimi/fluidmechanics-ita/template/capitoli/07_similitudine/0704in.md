Si vuole studiare con la corrente di aria che esce da un ugello
verticale di diametro $\tilde{D}=0.01\ m$, nell'intervallo di velocità
di riferimento $\tilde{U} \in [1,10] \ m/s$. Si ha a disposizione un
codice numerico che risolve le equazioni in forma adimensionale, in cui
non è possibile variare le condizioni al contorno, e una sola griglia di
calcolo. Si chiede di:

-   determinare l'intervallo di numeri di Reynolds $Re$ da inserire nel
    codice, sapendo che la velocità di riferimento nel codice è $U=1$ e
    il diametro nella griglia vale $D=1$.

-   la frequenza $\tilde{f}$ di rilascio di vortici quando
    $\tilde{U}=1\ m/s$, sapendo che la frequenza estratta dai risultati
    numerici è $f=0.2$;

-   stimare l'errore compiuto dal codice nel trascurare l'effetto della
    gravità.

Similitudine fluidodinamica. Numeri di Reynolds e Froude. Ordini di
grandezza dei termini.

$$Re = \frac{\rho U L}{\mu} \qquad , \qquad Fr = \dfrac{U}{\sqrt{g L}}$$

-   Affinchè le simulazioni numeriche siano rappresentative della
    corrente incomprimibile che si vuole studiare, è necessario che ci
    sia similitudine fluidodinamica tra i due casi: bisogna imporre
    l'uguaglianza dei numeri di Reynolds
    $$Re = \dfrac{\tilde{U}\tilde{D}}{\tilde{\nu}} \approx 
        \dfrac{(1 \div 10) m/s \times 10^{-2}m}{10^{-5}m^2/s} = 
        10^3 \div 10^4 \ .$$

-   Se la frequenza adimensionale ottenuta dalla simulazione numerica è
    $f=0.2$, la frequenza dimensionale viene ottenuta dall'ugualglianza
    dei numeri di Strouhal, cioè "ri-dimensionalizzando" $f$ con le
    grandezze di riferimento usate per l'adimensionalizzazione
    ($U$,$L$,$\rho$).
    $$\dfrac{f D}{U} = \dfrac{\tilde{f} \tilde{D}}{\tilde{U}} \quad \Rightarrow
      \quad \tilde{f} = f \dfrac{\tilde{U}}{\tilde{D}} 
      = 0.2 \times \dfrac{1 m/s}{10^{-2} m } = 20 s^{-1} \ .$$

-   Per quantificare l'effetto della gravità, si calcola il valore del
    numero di Froude. Nelle equazioni di Navier-Stokes adimensionali,
    compare il numero adimensionale $g D / U^2 = 1 / Fr^2$ davanti ai
    termini di forze di volume. Più questo numero è "piccolo", più gli
    effetti delle forze di volume sono ridotti. $$\begin{cases}
     U = 1 m/s  & : \qquad 1/Fr^2 \approx 10^{-1} \\
     U = 10 m/s & : \qquad 1/Fr^2 \approx 10^{-3}
     \end{cases}$$
